---
layout: default
---

## Descrizione  
Bilanciando esercitazioni pratiche e teoria, saranno introdotti i concetti e gli strumenti open source di Docker necessari per:

- strutturare un’applicazione come immagine Docker  
- comprendere le best practice su come creare e utilizzare le immagini  
- definire i servizi necessari per avviare l'intera soluzione applicativa in container  
- eseguire troubleshooting e amministrare i container creati  

### Livello: Base

### Durata: 2 sessioni
 
### Svolgimento delle sessioni:  
Le sessioni sono attive **dal 14 ottobre**, 3 giorni la settimana:  

- **il lunedì e il giovedì dalle 18:30 alle 20:30.**  
- **il venerdì dalle 14.00 alle 18.00**

Per la natura del corso, puoi decidere il giorno o i giorni in cui frequentare, senza vincoli.
Ogni sessione, della durata di 2 ore, prevede questi momenti formativi:

- una presentazione in cui vengono introdotti e descritti i nuovi concetti  
- una dimostrazione pratica degli strumenti e dei comandi descritti  
- l'assegnazione di esercitazioni pratiche individuali o a piccoli gruppi  
- Un momento di revisione delle esercitazioni assegnate

### Tools:

- Le esercitazioni pratiche sono svolte utilizzando la piattaforma [GitHub Classroom](https://classroom.github.com){:target="_blank"} che consente di creare un ambiente di lavoro dedicato per ogni studente e semplifica la verifica. **Richiedi l'accesso al Docente!**    
- E' presente una chat dedicata per il corso [![Gitter](https://badges.gitter.im/Join%20Chat.svg)](https://gitter.im/LOG-ED/real-docker?utm_source=badge&utm_medium=badge&utm_campaign=pr-badge)  
- L'editor consigliato è [Visual Studio Code](https://code.visualstudio.com/){:target="_blank"}.    
- Verrà utilizzato [Yeoman](http://yeoman.io/){:target="_blank"} come strumento di code generation.  

### Requisiti:
 
E' utile, ma non necessaria, una conoscenza base di programmazione.  
Porta il tuo pc, il corso è molto pratico!

## Docente

### Federico Minzoni

- fminzoni@enter.eu 
- https://github.com/f-minzoni

Sono un programmatore e smanettone della prima ora. Appassionato da sempre di Git, MongoDB, Rich Internet Application, IOT, Cloud Computing, da diversi mesi ho aggiunto alla lista, Docker e le architetture a Microservizi. Due temi che, insieme, stanno rivoluzionando l'intero processo di sviluppo e rilascio delle applicazioni sul Cloud. Ambito in cui lavoro da 3 anni, in Enter, occupandomi della piattaforma [Enter Cloud Suite](http://www.entercloudsuite.com){:target="_blank"}.

## Agenda

### Prima sessione
 
In questa prima lezione vedremo come utilizzare le numerose immagini già disponibili e soprattutto capiremo come crearne di nuove.  
Partendo da una applicazione reale, valuteremo insieme come “dockerizzarla” al meglio, considerando vantaggi e problematiche tipiche.  

### Seconda sessione

Vedremo come utilizzare Docker Compose per definire le componenti software (servizi) dell'applicazione.  
Struttureremo un'applicazione basata su più container e configureremo il networking tra i vari servizi.  
Ripercorreremo tutti i concetti e gli strumenti visti finora, step-by-step, per avviare l'applicazione e valutare il suo funzionamento.  

